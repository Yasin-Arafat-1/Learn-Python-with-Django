লুপ দিয়ে একটা কোডব্লক যতবার ইচ্ছা এক্সিকিউট করানো যায়। পূনরাবৃত্তির কাজগুলি লুপ দিয়ে করা হয়।

লুপে শর্ত দেয়া যায় এবং যতক্ষন শর্ত না মিলবে ততক্ষন পূনরাবৃত্তি চলতেই থাকবে।

যেমন ধরুন ১ থেকে ১০০ পর্যন্ত দেখতে চান তাহলে সেটা করতে পারেন মাত্র কয়েক লাইনেই, লুপ দিয়ে।
---------------

তোমরা এরই মধ্যে প্রোগ্রামের মধ্যে বিভিন্ন ধরনের শর্ত (condition) ব্যবহার করতে শিখে গেছ।

একটি প্রোগ্রাম লিখতে হবে, যেটি 1 থেকে 10 পর্যন্ত সব পূর্ণসংখ্যা মনিটরে দেখাবে (প্রতি লাইনে একটি সংখ্যা থাকবে)।

খুবই সহজ সমস্যা এবং সমাধানও অত্যন্ত সহজ। আমি জানি, তোমরা এক মিনিটের মধ্যেই নিচের প্রোগ্রামটি লিখে ফেলবে:

যা-ই হোক, এ তো গেল 1 থেকে 10 পর্যন্ত প্রিন্ট করা। কিন্তু আমাদের যদি 1 থেকে 100, বা 1000, বা 10000 পর্যন্ত প্রিন্ট করতে
বলা হতো তাহলে আমরা কী করতাম? ওপরে যে পদ্ধতি অবলম্বন করা হয়েছে সেটি তো অবশ্যই করা যেত। কিন্তু আমি জানি, তোমরা কেউই এত
কষ্ট করতে রাজি না।

এ সমস্যা সমাধানের জন্য সব প্রোগ্রামিং ল্যাঙ্গুয়েজেই লুপ (loop) বলে একটি পদ্ধতি রয়েছে। এটি দিয়ে একই কাজ বারবার করা
যায়। লুপের মধ্যে একটি শর্ত বসিয়ে দিতে হয়, যেটি পূরণ না হওয়া পর্যন্ত প্রোগ্রামটি লুপের ভেতরের কাজ বারবার করতে থাকবে।

