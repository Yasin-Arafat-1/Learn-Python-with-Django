# স্ট্যাটিক ওয়েবসাইট কী?

যে সকল ওয়েবসাইটের তথ্য সাধারণত পরিবর্তন হয় না তাদেরকে স্ট্যাটিক ওয়েবসাইট বলা হয়। স্ট্যাটিক ওয়েবসাইটের সকল ভিজিটর একই তথ্য দেখতে পায়।

স্ট্যাটিক ওয়েবসাইটের তথ্য ওয়েবসাইট চালু অবস্থায় পরিবর্তন করা কঠিন। কারণ এই ধরণের ওয়েবসাইটে কোন এডমিন প্যানেল থাকে না। অর্থাৎ তথ্য যুক্ত, আপডেট এবং ডিলিট করার জন্য কোড পরিবর্তন করতে হয়।

স্ট্যাটিক ওয়েবসাইটে কোনও ব্যবহারকারী একাউন্ট তৈরি করতে পারে না, কোনও মন্তব্য করতে পারে না , কোনও ব্লগ পোস্ট বা কোনও ইন্টারঅ্যাক্টিভিটি নেই। স্ট্যাটিক ওয়েবসাইট তৈরি করার জন্য কোনও প্রোগ্রামিং ভাষার প্রয়োজন হয় না। কারণ এই ধরণের ওয়েবসাইটে কোন ফাংশনালিটি থাকে না।

স্ট্যাটিক ওয়েবসাইট শুধু HTML(Hyper Text Markup Language) এবং CSS(Cascading Style Sheet) দিয়েই তৈরি করা যায়। যদি তথ্যের পরিবর্তন প্রয়োজন না হয়, তখন সাধারণত স্ট্যাটিক ওয়েবসাইট তৈরি করা হয়। যেমনঃ পোর্টফোলিও সাইট।

## স্ট্যাটিক ওয়েবসাইটের বৈশিষ্ট্য

১। ওয়েবসাইটের পেইজ এর সংখ্যা নির্দিস্ট থাকে।

২। কোন ডেটাবেজ থাকে না ।

৩। কেবলমাত্র সার্ভার থেকে ক্লায়েন্টে একমুখী কমিউনিকেশন হয়।

৪। হাফ-ডুপ্লেক্স মোডে ডেটা ট্রান্সফার হয়।

৫। কোনও প্রোগ্রামিং ভাষার প্রয়োজন হয় না।

৬। স্ট্যাটিক ওয়েবপেইজের এক্সটেনশন .html বা .htm হয়।

৭। কোন ব্যাক-এন্ড থাকে না শুধু ফ্রন্ট-এন্ড থাকে।

## স্ট্যাটিক ওয়েবসাইটের সুবিধা

১। ওয়েবসাইট ডেভলোপ করা সহজ। ফলে খরচ কম।

২। খুব দ্রুত লোড হয়।

৩। সহজেই ওয়েবপেইজের লে-আউট পরিবর্তন করা যায়।

৪। ডেটাবেজ না থাকায় অধিক নিরাপদ।

## স্ট্যাটিক ওয়েবসাইটের অসুবিধা

১। ওয়েবসাইটে তথ্য যুক্ত, আপডেট এবং ডিলিট করার জন্য কোড পরিবর্তন করতে হয়।

২। ব্যবহারকারীর কাছ থেকে ইনপুট নেওয়ার ব্যবস্থা থাকে না।

৩। ওয়েবসাইটের তথ্য বেশি হলে নিয়ন্ত্রণ করা কঠিন হয়ে যায়।

৪। ওয়েবসাইটে কোন ফাংশনালিটি থাকে না।

## ডাইনামিক ওয়েবসাইট কী?

যে সকল ওয়েবসাইটের তথ্য সাধারণত পরিবর্তনশীল তাদেরকে ডাইনামিক ওয়েবসাইট বলা হয়। ডাইনামিক ওয়েবসাইটের তথ্য, ভিজিটর, সময়, টাইম জোন, ভিজিটরের মাতৃভাষা এবং অন্যান্য বিষয়গুলোর উপর ভিত্তি করে পরিবর্তন হয়।

ডাইনামিক ওয়েবসাইটের তথ্য ওয়েবসাইট চালু অবস্থায় সহজেই পরিবর্তন করা যায়। কারণ এই ধরণের ওয়েবসাইটে এডমিন বা ইউজার প্যানেল থাকে। অর্থাৎ একজন এডমিন বা ব্যবহারকারী তার প্যানেল থেকে কোন কোড পরিবর্তন না করেই তথ্য যুক্ত, আপডেট এবং ডিলিট করতে পারে।

ডাইনামিক ওয়েবসাইটের ব্যবহারকারী একাউন্ট তৈরি করতে পারে, মন্তব্য করতে পারে, ব্লগ পোস্ট বা ইন্টারঅ্যাক্টিভিটি থাকে। ডাইনামিক ওয়েবসাইট তৈরি করার জন্য প্রোগ্রামিং ভাষার প্রয়োজন হয়। কারণ এই ধরণের ওয়েবসাইটে অনেক ফাংশনালিটি থাকে।

ডাইনামিক ওয়েবসাইট তৈরি করার জন্য HTML,CSS এর সাথে স্ক্রিপ্টিং ভাষা যেমন- PHP(PHP: Hypertext Preprocessor) বা ASP.Net(Active Server Page) বা JSP(Java Servlet Pages) ইত্যাদি এবং এর সাথে ডেটাবেজ যেমন- MySQL বা SQL বা Oracle ইত্যাদি ব্যবহার করা হয়।

যদি প্রতিনিয়ত তথ্যের পরিবর্তন প্রয়োজন হয়, তখন সাধারণত ডাইনামিক ওয়েবসাইট তৈরি করা হয়। যেমনঃ বিভিন্ন নিউজ পোর্টাল(www.prothomalo.com), সামাজিক যোগাযোগ মাধ্যম(www.facebook.com) ইত্যাদি।

## ডাইনামিক ওয়েবসাইটের বৈশিষ্ট্য

১। ওয়েবসাইটের পেইজ এর সংখ্যা নির্দিস্ট থাকে না।

২। ডেটাবেজ থাকে।

৩। ফলে কুয়েরি করে যেকোন তথ্য বের করা যায়।

৪। সার্ভার থেকে ক্লায়েন্টে এবং ক্লায়েন্ট থেকে সার্ভারে উভয়মুখী কমিউনিকেশন হয়।

৫। ফুল-ডুপ্লেক্স মোডে ডেটা ট্রান্সফার হয়।

৬। ডাইনামিক ওয়েবপেইজের এক্সটেনশন .php বা .asp বা .jsp হয়।

৭। ব্যাক-এন্ড এবং ফ্রন্ট-এন্ড উভয়ই থাকে।

৮। প্রোগ্রামিং ভাষার প্রয়োজন হয়।

## ডাইনামিক ওয়েবসাইটের সুবিধা

১। ওয়েবসাইট চালু অবস্থায় কোড পরিবর্তন না করেই খুব সহজে তথ্য যুক্ত, আপডেট এবং ডিলিট করা যায়।

২। নির্দিস্ট ব্যবহারকারীর জন্য নির্ধারিত ওয়েবপেইজ প্রদর্শনের ব্যবস্থা করা যায়। অর্থাৎ ব্যবহারকারীর প্রোফাইল তৈরি করা যায়।

৩। অনেক বেশি তথ্যবহুল হতে পারে।

৪। ব্যবহারকারীর কাছ থেকে ইনপুট নেওয়ার ব্যবস্থা থাকে।

৫। ওয়েবসাইটে যেকোন ফাংশনালিটি যুক্ত করা যায়।

## ডাইনামিক ওয়েবসাইটের অসুবিধা

১। ডেটাবেজ ব্যবহৃত হয়, ফলে লোড হতে বেশি সময় নেয়।

২। ওয়েবসাইট ডেভলোপ করা কঠিন। ফলে খরচ বেশি।
